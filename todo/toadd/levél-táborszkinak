Az állam méretének 2 dimenziója van. 

Vízszintes: az általa uralt terület mérete.
Függőleges: az arra épített állami tevékenységek mennyisége.

A méret egymással korrelál. Egy kisebb területű állam kevesebb állami tevékenységet tud a népre kényszeríteni. Egy kevesebb tevékenységet folytató állam könnyebben bontható több részre területében.

Te most is említetted és mi már korábban is beszéltük hogy a kapitalista párt célja a tanítás legyen, ne a hatalom-szerzés. [Én inkább a "kapitalista" szót használom.] Miért ne taníthatná a kapitalista párt az állam csökkentését mind 2 dimenzió mentén? Mind 2 igaz, igazat pedig nem kell félni tanítani. Sőt: a 2 dimenzió korrelálása miatt fontos is.

A libertarizmus szót te az anarcho-kapitalizmus szó szinonímájaként használod. Ha hajlandó lennél cél helyett irányként tekinteni rá, vagy kitalálni egy másik szót az irányra akkor könnyebben belátnál egy nyilvánvaló tényt. Libertarizmus is lehet nagyon népszerű, mint minden politikai irány. Minden politikai kérdésben a nép körében szórás van. De van egy átlag. Van egy átlaga a szabadelvűségnek is, és a nép egyik fele bizony a szabadság irányába van az átlagtól. Ebből következik hogy szabadelvű párt akár többséget is szerezhet a parlamentben, ami még csak nem is különösen nehéz. Tehát a kormányra kerülés nem hiú ábránd. Viszont rossz cél. Én azt gondolom hogy elérhetnénk, de ne akarjuk elérni. Ne akarjunk a végrehajtóhatalomba menni, hanem csak a törvényhozásba, oda is csak tanítással. Azt is gondolom hogy ennek érdekében nem kell puhábbá válnunk, higulnunk, ne adjuk fel a nézeteinket, azok radikálisságát se csak azért hogy több szavazónk legyen. De az ellenkezőjét se kell tennünk, nem kell ragaszkodnunk a radikalizmusunk dominanciájához se egy leendő kapitalista pártban. Hanem csak az kell hogy jó emberek [jó szándékű, őszinte, tenni és kitartani hajlandó] [mérsékeltek vagy radikálisok] elkezdjék csinálni a pártot és kitartsanak mellette.

Ezt azonban nem teszik. Szomorkodnak hogy milyen rosszak az állami döntéshozók, miközben nem jut eszükbe hogy az állami döntéshozók jók csak akkor lesznek ha a jó emberek indulnak az állami döntéshozói tisztségekért, szomorkodnak hogy az államista hangok dominálják a közbeszédet, miközben maguk elvannak csendben, visszafogottan, nem mernek kiállni, vállalni a saját hibáik nyilvános megtörténését, inkább elnézik hogy az államista oldal önti magából a hibákat és bűnöket.

Szerintem a kapitalista párt legnagyobb nehézsége nem az államizmus vallás erőssége, nem is az Orbáni elnyomás, hanem maguk a kapitalisták hozzáállása. Az hogy nem akarnak tenni és hogy egymással összevesznek nagyon könnyen.

Az alaptörvény javaslatodat had javítsam:

Nem létezhet szövetség melyben az egyes résztvevők egyenként kihúzzák magukat a közös szabályok alól. Vagy mindből kimaradnak vagy egyikből se. Tehát a javaslatod helyes megfogalmazása az lenne hogy legyenek a települések szuverének, azaz legyen joguk kilépni a magyar államból, mint települések szövetségéből.

Ellentétben veled, szerintem Magyarországon ilyesminek a politikai megvalósíthatósága nagyon alacsony. Most épp Orbán miatt, ő utána majd meg majd azért mert a magyar nép kicsinek érzi az országot és kultúrálisan és nemzetileg összetartozónak, homogénnek. Ezzel szemben pedig csak az az érvünk van hogy a magyar nép számára jó a több-államiság, mert az korlátozza az államot ami jó, vagyis hogy az állam függőleges méretét érdemes csökkenteni. Tehát szerintem Magyarországon különösen kell a függőleges szándékunkat tanítani a vízszintes szándékunk megértetése és elfogadtatása végett. 

Ettől még lehet és jó hogy a vízszintes csökkentést is tanítjuk, kérjük. De a kiválhatóság nagy politikai és technikai nehézségekbe ütközik. Én ezeken elgondolkodtam. Javaslom ez a hozzáállást minden libernek, a gyakorlati megvalósíthatóságot átgondolva kell kiállni a nép elé egy egy javaslattal, nem csak belökni egy vágyálmot, hiszen nekünk is érdekünk hogy komolyan vegyenek minket. Milyen nehézségek merülnek fel? Állampolgárság, nyugdíj és hasonlók, a lakosság szétválasztódásának vagyoni korrelációja, EU tagság, katonaság, .... Ezek megoldhatóak, de nehéz feladatok. Itt most nem tudom részletezni őket. A nehézség csökkentése érdekében azt javaslom hogy ne minden településnek kérjünk szuverenitást hanem csak 1-nek. 1 kaptialistának. [Még úgy is nehéz feladat]. Vagyis egy kapitalista párt hozzon létre egy új alaptörvényt, egy új kapitalista ország számára, kapjon a magyar államtól egy kis arányos területet ehhez, történjen meg az állampolgárság szétválasztódása, még a magyar állam rendezzen egy parlament-választó szavazást az új országba, majd az így születő parlamentnek engedje át a szuverenitást.
https://www.facebook.com/SzabadPolitika/posts/pfbid02sWovVHXAxkvUAwqa83eHF6H6CqPC3M21kTkqNz67niuATLoy1gDiSs4KK1H6LeYMl
