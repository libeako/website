A terjesztés eszközei szerintem:  1 : Gyerek.  Adjuk tovább gyerekünknek amit mi tudunk. Alma nem esik messze a fájától. Ehhez persze kéne hogy egyáltalán legyen gyerekünk, sokunk már itt el van akadva.  2 : Saját magunk fejlesztése.  A híres kapitalista gondolkodók olvasásán kívül vitázzunk egymással. Ezzel a saját beszéd és vita képességünket is javítjuk ami fontos képesség. És tanulunk egymástól. Ami bizony jelentős előrelépés, tekintve hogy még olyan emberek is vannak közöttünk akik szerint hülyeség ellenezni a bérminimum követelményét, a foglalkozási licenszelést, a szellemi tulajdont, az államadósság szolgálatát, ... .  Szerintem kapitalista körben is alábecsült az érvelés helyességének a fontossága. Nem elég helyes következtetésre jutni, hanem az oda vezető érvelésnek is helyesnek kell lennie. Különben az érvelést meghallgató értelmes ember olyan következtetést von le hogy mi hülyén gondolkodunk, legközelebb már nem érdemes a magyarázatunk meghallgatására szánnia a kapacitásából. Például a bérminimum követelménye valóban rossz, de nem azért mert "inflációt generál".  3 : Blogok, link-gyűjtemények, hozzászólások  Ezeket már csinálgatjuk.  4 : Egymás segítése személyesen.  Ha támogatok egy x-istát azzal x-et is támogatom. Ez lehet annyira kis befeketetésű dolog mint egymás, egymás szakmájának az ismerete, egy információs hálózat fenntartása. Megbízható ismerősök lépten nyomon jól jönnek. Akár csak tanácsadásra vagy lelki probléma meghallgatására is.  4 : Párt.  A kapitalista párt szerepét szerintem a kapitalisták többsége férreérti. Így van helyesen: A kapitalista párt nem törekszik népszerűségre. Fő feladatának a figyelem felkeltést, tanítást, magyarázást tekinti.  A párt erős eszköz. Az emberek többsége csak a pártok véleményére figyel, a többi forrásra már nem marad kapacitása. És a pártok automatikusan jelentős többlet média figyelmet kapnak. Ezért a befektetésükhöz képest viszonylag nagy politikai hatást tudnak elérni.
